# Borse di studio
Diversi enti pubblici e privati offrono borse di studio per studenti universitari. Queste borse di studio possono variare per tipologia e vengono assegnate in base a diversi criteri, solitamente economici e/o di merito. Inoltre, alcune borse di studio possono richiedere lettere motivazionali o essere destinate a specifici progetti.
Consulta il seguente [link](https://www.unito.it/servizi/lo-studio/borse-e-premi-di-studio) per tutti i dettagli e la lista delle borse di studio disponibili per gli studenti dell'Università di Torino.

In questa guida ci concentreremo sulle borse di studio offerte da [EDISU](https://www.edisu.piemonte.it/it) (Ente regionale per il diritto allo studio universitario del Piemonte). In quanto relativamente semplici da ottenere, coprono un ampio numero di studenti e sono particolarmente utili per chi ha difficoltà economiche.

Ogni anno verso Agosto viene emanato il bando per le borse di studio per l'anno accademico successivo. Puoi consultare il  precedente [bando 2023/24](https://www.edisu.piemonte.it/sites/default/files/risorse/documentazione/Bandi_di_concorso/2023-2024/BANDO%20BORSA%20DI%20STUDIO%20A.A.%202023-24_%20web.pdf) per farti un idea. (DA AGGIORNARE QUANDO VIENE PUBBLICATO IL NUOVO BANDO)
In ogni caso consulta le informazioni aggiornate sulla sezione [borsa di studio](https://www.edisu.piemonte.it/it/servizi/borse-di-studio-e-altri-contributi/borsa-di-studio) del sito di EDISU.

Ripetere tutte le informazioni del bando su questa guida sarebbe inutile, quindi ti consigliamo di leggerlo attentamente, per quanto sembri molto lungo è strutturato in modo che tu debba leggere solo le informazoni che ti interessano. 
Di seguito trovi una breve descrizione di carattere generale, al solo scopo di portare all'attenzione questa opportunità.

### Requisiti
- **Economici**: Attestazione ISEE ≤ € 26.306,25  (2023/2024)
- **Merito**: È necessario ottenere un certo numero di CFU (piuttosto basso) durante l'anno. 
**NOTA BENE: non vengono considerati i voti, ma solo i CFU.**

### Importo
L'importo della borsa di studio varia in base a 4 fasce ISEE, alla tipologia di studente (in sede, pendolare, fuori sede) e alla tipologia di impegno (part-time, full-time). 
Una tabella dettagliata e chiara è sempre disponibile all'inziio del bando.
(Per rigor di cronaca negli ultimi anni il massimo importo ottenibile è stato di circa 7.800€ per studenti fuori sede full-time con ISEE ≤ € 13.153)

### Scadenze
**Fai sempre molta attenzione alle scadenze** consulta accuratamente il bando e non aspettare mai all'ultimo. In generale il bando esce ad Agosto, la scadenza per la presentazione della domanda è solitamente a Settembre. A Ottobre escono le graduatorie provvisorie e a Novembre quelle definitive. La prima metà viene erogata a Dicembre/Gennaio. Il resto viene erogato in base ai requisiti di merito, maggiori dettagli nel bando. 

### Cosa devo fare?
1. **Leggi attentamente il bando**. 
2. **Calcolo dell'ISEE Universitario**: Se non hai ancora fatto l'ISEE, fallo subito. Ti servità anche per pagare le tasse universitarie a seconda della tua situazione economica.
3. **Compila la domanda**: La domanda si compila nello [sportello online](https://clio.edisu-piemonte.it/Login.aspx) sul sito di EDISU, accedendo con lo SPID (Hai lo [SPID](https://www.poste.it/posteid.html) vero?)


### Altre opportunità:
#### Servizio Abitativo 
Oltre alla borsa di studio è anche possibile richiedere un posto in una delle residenze universitarie di EDISU. Anche in questo caso i posti sono assegnati in base a criteri economici e di merito. Consulta la sezione corrispondente per tutti i dettagli.
{*se qualcuno vuole scrivere una guida suol servizio abitativo, si faccia avanti*} 

#### Semestre aggiuntivo e Premio di Laurea
Se i requisiti economi e di merito sono sempre rispettati, potrai ottenere la borsa di studio per tutti gli anni di corso. Una volta laureato (in corso), potrai richiedere il premio di laurea, pari alla metà dell'importo della borsa di studio.
Se invece avessi bisogno di un po' più di tempo per laurearti, potrai richiedere il semestre aggiuntivo, anche questo pari alla metà dell'importo della borsa di studio.
**NOTA BENE**: 
Il premio di laurea **NON** è cumulabile con il semestre aggiuntivo.
Il premio di laurea viene erogato indipendentemente dal voto di laurea.
Non sono previsti premi per i fuori corso.

#### Ristorazione
EDISU offre anche un servizio di ristorazione a prezzi agevolati per gli studenti fuori sede. Se fai la domanda per borsa di studio o servizio abitativo, verrà inoltrata automaticamente anche la domanda per la ristorazione.
Consulta la sezione [ristorazione](dove_mangiare.md) per tutti i dettagli.

### Sembra interessante, ma non ho capito nulla?!
- **Leggi attentamente il bando**. (si, un'altra volta)
- Chiedi sui nostri gruppi [Telgram](https://tsi-unito.eu/links.html) o consulta il canale [Telgram dei Borsisti](https://t.me/InfoBorsistiEdisu)
- Consulta le [FAQ](https://clio.edisu-piemonte.it/ticket/online/ricercaproblema;jsessionid=6F2CFD3555ACE89FE24D0386F7974C38?lang=it) Edisu o apri un Ticket sul loro sito.
