# Come non morire di fame al Dipartimento di Informatica

Nei pressi del dipartimento d'informatica ci sono due posti principali in cui è possibile sedersi e gustarsi un buon pranzo con calma:

- [Doc Self Service](https://goo.gl/maps/mTabRSiVfAXWj3726): sulla via da cui si accede al dipartimento, si trova sulla sinistra arrivando da corso svizzera
- [Dubai Coffee Lounge](https://g.page/Dubaicoffeelounge): all'interno del Pier della Francesca, ci si accede girando a destra prima dei tornelli dei laboratori

Esistono due tipi di formule principali per il pasto:

- ridotto, che comprende un primo e un contorno oppure un secondo e un contorno + acqua, pane e un frutto o yogurt
- intero, che comprende primo, secondo, contorno + acqua, pane, frutta o yogurt o dolce

## Costi

### Tariffe agevolate

EDISU Piemonte mette a disposizione un servizio di tariffe agevolate: richiedendo il servizio, verrete piazzati in una **fascia** a seconda del vostro ISEE: più è bassa, più costa di meno il pasto.
Al seguente [link](https://www.edisu.piemonte.it/it/servizi/ristorazione/formule-e-tariffe-di-pasto/richiedere-il-servizio) potete vedere le fasce, e come richiedere il servizio ristorazione (vi servirà avere lo [SPID](https://www.spid.gov.it/) e un ISEE universitario per compilare la domanda).

Su [questa](https://www.edisu.piemonte.it/it/servizi/ristorazione/scarica-i-materiali-che-ti-servono) pagina potrete poi scaricare i PDF per vedere gli attuali costi e altre informazioni utili.

### Menù studenti

Entrambe le mense offrono anche un menù studenti ridotto, diverso però dalle tariffe agevolate EDISU:

- 5,5€ per il Dubai
- 5€ per il Doc

## Come si paga

### Tariffe agevolate

Si può pagare in due maniere:

1. Usando la tessera universitaria: è possibile ricaricarla attraverso l'aula studio (in soli contanti) presente all'interno del Pier della Francesca (ci potete accedere sempre girando a destra prima dei tornelli dei laboratori) oppure a uno dei tanti punti di ricarica che potete consultare scaricando "Elenco punti di ricarica Smart card" dalla [questa](https://www.edisu.piemonte.it/it/servizi/ristorazione/scarica-i-materiali-che-ti-servono) pagina
   - Al Doc poi bisogna andare al POS EDISU (che è attualmente locato nell'angolo a destra appena si entra), clickare il tasto _1_, avvicinare la carta (o inserirla se è una di quelle con il chip), selezionare il tipo di pasto, clickare il verde, ritirare e consegnare alla cassa lo scontrino
   - Al Dubai ci pensano loro :)
2. Compilando il foglio firme presente alle casse delle mense con la propria matricola, fascia, tipo di pasto, costo e firma (quindi pagando in contanti)

### Menù studenti

Pagando in contanti o con carta alla cassa.

## FAQ

### Ho sentito che ho bisogno di attivare la tessera universitaria per usufruire delle tariffe agevolate, come faccio?

Questa procedura serve solamente a chi ha ancora una tessera universitaria rilasciata prima del 2020 con ancora il chip (per intenderci, quello delle carte di credito).

Per farla, basta semplicemente effettuare una ricarica della carta, e verrà aggiornata la tariffa.

Per chi ha una tessera nuova senza chip, questa procedura è superflua.

### Ho richiesto la borsa di studio EDISU, devo fare altro per avere il servizio ristorazione?

No, facendo la domanda di borsa viene effettuata in automatico la domanda per il servizio ristorazione.

### È meglio il Doc o il Dubai?

Doc:

- Possibilità di mangiare pizza e focaccia (bella unta)
- Possibilità di avere acqua e bibite illimitate utilizzando il bicchiere
- Buona varietà dei pasti, abbondanti nelle porzioni, alle volte di media qualità
- Leggermente meno coda del Dubai nelle ore di punta

Dubai:

- Possibilità di mangiare insalate, piatti pronti misti e risotti freddi
- Viene inclusa una sola bevanda nel pasto, non ricaricabile
- Ottima varietà dei pasti, normali nelle porzioni, con una buona qualità generale. Alle volte i contorni possono essere deludenti, ma con ottime scelte di secondi piatti.
- Coda alta nelle ore di punta
- Possibilità di rimanere anche per lavorare al PC senza prendere nulla (con prese sparse in giro)
- ENORME scelta al bar di dolce e salato, panini, piadine, croissant (dolci e salati farciti), cheesecake...
- Prende solo TIM, e pure male, all'interno
- C'è più spazio tra i tavoli

### Non ci ho capito niente/manca qualcosa

Ti consigliamo di creare un issue su questa repo, così ti possiamo aiutare meglio e possiamo migliorare ulteriormente questa guida!
