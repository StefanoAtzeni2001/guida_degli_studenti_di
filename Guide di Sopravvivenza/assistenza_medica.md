 # Assistenza Medica
A tutti può capitare di non sentirsi bene, di avere bisogno di un consulto medico o di un farmaco. A Torino ci sono diverse strutture che offrono servizi medici a prezzi agevolati per gli studenti universitari. Utilissimo per i fuori sede che non hanno un medico di base a Torino. 

### Alcune informazioni di base
Consulta le [FAQ](https://www.edisu.piemonte.it/it/faq/faq-sale-studio-e-altri-servizi/faq-informazioni-assistenza-sanitaria) sull'assitenza sanitaria di EDISU per avere un'idea generale di come funziona l'assistenza medica per gli studenti universitari. In particolare mettono a disposizione un ufficio di supporto gratuito per accedere al Servizio Sanitario Nazionale.

### Ho bisogno di un medico
Se ti senti molto male recati immediatamente al pronto soccorso più vicino. Se hai bisogno di un consulto medico generale, puoi rivolgerti a un qualsiasi medico di base al costo di 15,00€.

### Ottenere il medico di base a Torino
1. rinunciare al medico di base presso l'ASL del luogo di residenza facendosi rilasciare l'attestazione di rinuncia
2. recarsi presso l'ASL di Torino con l'attestazione di rinuncia e la tessera sanitaria e il documento di identità
3. compilare il modulo di scelta del medico di base per motivi di studio. 

### Visite Specialistiche a tariffe aggevolate
L'università di Torino ha allestito una struttura sanitaria che eroga servizi specialistici di prevenzione, diagnosi e terapia. Consulta il sito del [SUISM](https://www.suism.unito.it/do/home.pl/View?doc=prenotazioni.html) (Struttura Universitaria di Igene e Scienze Motorie) per avere informazioni sui servizi offerti e le [tariffe agevolate](https://docs.google.com/document/d/12tEeoYBL1oi1Ie96XXS0WR-xm7QncsOI/edit) a metà prezzo per gli studenti universitari. Ti basterà chiamare il numero 0116708099 per prenotare una visita e presentarti al Centro in [Via MARENCO 32](https://maps.app.goo.gl/CNBRgfbcS3ha3jN39). Sarà necessario dimostrare di essere in regola con il pagamento delle tasse universitarie (basta fargli vedere dall'app MyUnito). 
La struttura è molto pulita, il personale è gentile e competente e i tempi di attesa sono brevi.
