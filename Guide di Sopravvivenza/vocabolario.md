# Vocabolario
Di seguito alcune definizioni di termini di carattere universitario, che potresti sentire in giro e potrebbero generare confusione, ma che non hai il coraggio di chiedere. 
Pro tip: Impara a googlare 
Pro Pro tip: Se non sai cosa significa qualcosa, chiedi! Non c'è nessuna vergogna, dobbiamo tutti imparare da qualche parte.


### A: 
- **AlmaLaurea**: Portale online che raccoglie i curricula degli studenti universitarie. Consulta le informazioni sul corso di laurea [Triennale](https://www2.almalaurea.it/cgi-php/universita/statistiche/visualizza.php?anno=2022&corstipo=tutti&ateneo=70031&facolta=1265&gruppo=tutti&livello=1&area4=tutti&pa=70031&classe=tutti&postcorso=tutti&isstella=0&isstella=0&presiui=tutti&disaggregazione=&LANG=it&CONFIG=profilo) e [Magistrale](https://www2.almalaurea.it/cgi-php/universita/statistiche/visualizza.php?anno=2022&corstipo=tutti&ateneo=70031&facolta=1265&gruppo=tutti&livello=2&area4=tutti&pa=70031&classe=tutti&postcorso=tutti&isstella=0&isstella=0&presiui=tutti&disaggregazione=&LANG=it&CONFIG=profilo).
- **Appello**: Data in cui si svolge un esame. 
### C:
- **CFU**: Crediti Formativi Universitari. Sono una misura del carico di lavoro richiesto per superare un esame o un corso. Un CFU corrisponde a 25 ore di lavoro, comprensive di lezioni frontali, esercitazioni, studio individuale e preparazione all'esame.
- **Classe di Laurea**: Codice identificativo del corso di laurea (es. L-31 per informatica Triennale e LM-18 per informatica Magistrale).
- **Corso di Laurea/ di Studio**: Tipologia di laura che si può conseguire. Nel nostro caso informatica. 
- **Corso**: Insieme di lezioni che trattano un argomento specifico.
### E:
- **EDISU** : Ente regionale per il diritto allo studio universitario del Piemonte. Offre borse di studio, servizi abitativi e ristorazione a studenti universitari.
- **Esame**: Prova scritta o orale che verifica la conoscenza di un argomento. In alcuni casi suddivisa in paraziali o esoneri. Potrebbe richiedere lo sviluppo di un progetto. Gli esami possono essere superati con voto in trentesimi (da 18 a 30 e lode).
- **ESSE3**: Sistema informatico dell'Università di Torino che permette di iscriverti agli appelli.
### F:
- **Fuori Corso**: Studente che non ha completato il corso di laurea entro i termini previsti (3 anni per la triennale e 2 per la magistrale). **NON** si è fuori corso se non si da qualche esame il primo/secondo anno! Si possono sempre recuprare in sessioni successive. 
- **Fuori Sede**: Studente che non risiede nella città in cui studia, ma è domiciliato in quest'ultima. Possiede un contratto di locazione o è ospite in un alloggio universitario.
### G:
- **GTT** : Gruppo Torinese Trasporti. Azienda che gestisce i trasporti pubblici a Torino.
### I:
- **ISEE**: Indicatore della Situazione Economica Equivalente. È un indice che misura la situazione economica di una famiglia. Viene utilizzato per calcolare il diritto allo studio e per ottenere agevolazioni fiscali nelle tasse.
- **In Sede**: Studente che risiede nella città in cui studia.
### L:
- **Laurea**: Titolo di studio universitario che si ottiene al termine di un corso di laurea triennale o magistrale, dopo aver superato tutti gli esami previsti, completato lo stage e discusso una tesi.
### M:
- **Magistrale** : Corso di laurea magistrale, ovvero il secondo ciclo di studi dopo la triennale. ufficialmente dura 2 anni. 
- **Master**: Percorso di specializzazione post-laurea con indirizzo professionale. È possibile accedere a quelli di primo livello dopo la triennale e a quelli di secondo livello dopo la magistrale.
- **Matricola**: Studente al primo anno / a volte usato come sinonimo di "numero di matricola"
- **Moodle**: Piattaforma online utilizzata dai docenti per caricare materiale didattico, comunicare con gli studenti.
### N:
- **Numero di Matricola**: Codice identificativo univoco assegnato ad ogni studente all'iscrizione.
### P:
- **Pendolare**: Studente che non risiede nella città in cui studia e viaggia ogni giorno per raggiungere l'università. {Tanto rispetto per i loro sacrifici}.
- **Piano Carriera**: Elenco degli esami che vuoi sostenere, per la triennale la scelta è abbastanza bloccata, in magistrale è più libera. Ricordati di ricompilarlo ogni anno!
### S:
- **SCU**: Sistema di Credenziali Unificato. Sono le credenziali che ti permettono di accedere ai servizi online dell'Università di Torino. L'username solitamente "nome.cognome" a cui sono aggiunti dei numeri in caso di omonimia.
- **Sessione**: Periodo in cui si svolgono gli appelli. Di solito sono tre invernale (febbraio-gennario), estiva (giugno-luglio) e autunnale (settembre). 