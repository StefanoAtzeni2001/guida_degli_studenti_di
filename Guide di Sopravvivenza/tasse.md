# Tasse
Il tasto dolente dell'istruzione universitaria, le tasse. In questa guida cercheremo di fare chiarezza su come funzionano le tasse universitarie, come si calcolano e come si pagano. la parola chiave è **ISEE**.

### Come funzionano?
Consulta la sezione [tasse](https://www.unito.it/didattica/tasse) del sito di Unito per tutti i dettagli.
In generale le tasse vengono calolate in base all'ISEE universitario e  sono divise in 4 rate:  la prima è uguale per tutti ed è da pagare all'iscrizione/rinnovo anno accademico, consiste nella tassa regionale di 140,00€ euro + 16,00€ di imposta da bollo. Le altre tre saranno da pagare entro le scadenze indicate, ma se l'ISEE è sufficientemente basso, potresti non doverle pagare.
**IMPORTANTE:** controlla sempre le scadenze sul sito di Unito e paga in tempo per evitare more e altri problemi.

### Quanto devo pagare?
Le tasse universitarie variano in base all'ISEE universitario (hai fatto l'ISEE vero?).
Unito mette a disposizione un comodo [simulatore di tasse](https://simulatore.tasse.unito.it/) per sapere esattamente quanto pagare ad ogni rata inserendo l'ISEE.
L'importo massimo, se l'ISEE supera 85.000€ o **se non hai fatto richiesta dell'ISEE**, è di circa 3000€ annui.
L'importo minimo, se l'ISEE è inferiore 23.000€ è della sola prima rata, pari a 156,00€.


### Come posso pagare?
Le tasse possono essere pagate tramite il portale PagoPA sulla sezione personale di MyUnito, dove troverai anche le ricevute e lo stato dei pagamenti.

### Cosa devo fare?
1. **Fai l'ISEE**: se non l'hai già fatto, **fallo**. Senza ISEE pagherai il massimo + mora!
 **N.B.** non serve caricare l'isee da nessuna parte, Unito lo recupera automaticamente.
2. **Calcola le tasse**: usa il simulatore per sapere quanto pagare.
3. **Paga in tempo**: controlla le scadenze e la sezione personale di MyUnito, appena compare una tassa da pagare, pagala!

### Rimborso Tassa Regionale
Edisu offre anche il rimborso della tassa regionale 140,00€ per gli studenti che rispettano certi requisti. consulta la [sezione](https://www.edisu.piemonte.it/it/servizi/borse-di-studio-e-altri-contributi/tassa-regionale-il-diritto-allo-studio-universitario) del sito Edisu per maggiori dettagli. Di base tutti gli studenti che richiedono la borsa di studio Edisu hanno diritto al rimborso. A seconda dei casi può essere rimborsato all'interno della borsa di studio o sepratamente. In alcuni casi se si attende a pagare le tasse (**MA SEMPRE PRIMA DELLA SCADENZA**) potresti visualizzare l'importo direttamente scalato dalla prima rata e visualizzare solo 16,00€ da pagare di imposte di bollo.